# Programming Fundamentals - септември 2017

Курсът "Programming Fundamentals" разширява натрупаните до момента начални умения за писане на програмен код от курса "Основи на програмирането" и запознава с базови техники и инструменти за практическо програмиране отвъд писането на прости програмни конструкции.

Курсът обхваща запознаване с типовете данни в програмирането и техните особености, изваждане на парчета код в методи с параметри и връщана стойност, използване на дебъгер за проследяване изпълнението на кода и намиране на грешки, обработка на поредици елементи чрез масиви и списъци, използване на колекции, работа с матрици за обработка на таблични данни, работа с речници и асоциативни масиви за обработка и съхранение на двойки {ключ - стойност}, работа със стрингове и текстообработка и основни познания за работа с класове и обекти, използване на API класове и дефиниране на собствени класове.

Наред с техниките за програмиране курсът развива алгоритмично мислене и изгражда умения за решаване на задачи чрез работа върху стотици практически упражнения. Всички задачи за упражнения и домашни се оценяват в реално време с автоматизираната SofUni online judge система.